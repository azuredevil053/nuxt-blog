---
layout:       post
title:        L'importanza della pagina 404
description:  I motivi per cui una buona pagina di gestione degli errori 404 può fare la differenza.
author:       darthdrupal
category:     web
tags:         [404, web, seo, ux, http error]
comments:     true
share:        true
modified:     2014-05-11
image:
  feature:    puzzled.jpg
  preview:    puzzled-thumb.png
  credit:     WarmSleepy
  creditlink: http://www.imcreator.com/free/people/hipster-cop
---

Tutti quanti commettiamo errori soprattutto quando si ha a che fare con la tecnologia. Può succedere di dover rimuovere delle pagine dal proprio o sito o semplicemente doverle trasferire su un altra URL. E' importante in questi casi pianificare come gestire eventuali errori 404 generati dagli utenti che fanno ancora riferimento alle pagine rimosse o spostate.

Nel caso di pagine spostate l'approccio corretto è quello di utilizzare i redirect tramite i [codici http 30X](http://it.wikipedia.org/wiki/Codici_di_stato_HTTP#3xx_Redirezione).

Mentre per gli URL che non esistono più è buona pratica adottare una pagina apposita che informi l'utente e lo aiuti a proseguire la navigazione.

## Perchè è importante?

Una pagina 404 efficace spingerà l'utente a rimanere sul sito invece di uscire. L'utente deve accorgersi di essere arrivato su una pagina di errore, ma leggere la sola frase "Pagina non trovata" accompagnata da un freddo "errore 404" lo spingerà certamente a uscire e cercare altrove ciò gli interessa.

Quindi la vostra pagina 404 deve catturare l'attenzione dell'utente e fornirgli degli strumenti per continuare la sua navigazione del sito.

## Mantenete il layout conforme al resto del sito

Nonostante sia solo una pagina ha comunque relazione con il vostro sito quindi cercate di mantenere lo stesso layout e lo stesso schema di colori così che il vostro sito sia sempre identificabile.

## Provvedete gli strumenti necessari

Come abbiamo già detto dobbiamo fornire all'utente i mezzi necessari per uscire dalla pagina di errore e aiutarlo a trovare ciò che stava cercando.

A questo scopo è bene includere un menu di navigazione, una casella di ricerca o, come nel caso di questo sito, una nuvola di tag.

## Il divertimento non guasta

Si è vero che si è verificato un errore ma questo non vi vieta di includere nella vostra pagina una nota umoristica che possa rendere l'esperienza dell'utente più divertente.

Questo catturerà ancor di più l'attenzione del visitatore e vi darà la possibilità di creare una pagina che rispecchia le caratteristiche del sito, gli argomenti trattati o i servizi e prodotti offerti.

## Conclusioni

Accertatevi di creare una pagina 404 efficace nel caso qualcosa vada storto. Gli errori non vanno ignorati ma piuttosto possono diventare un opportunità per rendere migliore l'esperienza di navigazione.

Cosa ne pensate? Quali sono secondo voi gli aspetti che rendono una pagina 404 importante per un sito?

A proposito, vi piace [la nostra pagina 404](/404)? :D