---
layout:       post
title:        Hai troppe cose da fare? Prova Trello
description:  Nella complessità quotidiana in cui viviamo è difficile ricordarsi tutto quello che dobbiamo fare. Ecco qualche consiglio per organizzare le proprie attività con l'aiuto di Trello.com
author:       menteora
category:     obiettivi
tags:         [trello, todo, obiettivi, android, iphone, computer]
comments:     true
share:        true
modified:     2014-05-02
image:
  feature:    time_to_organize.jpg
  preview:    time_to_organize-thumb.jpg
  credit:     inspirationfeed.com
  creditlink: http://picjumbo.com/download/?d=Smooth-Touch-Workspace.jpg
---

Non è facile organizzarsi nella vita quotidiana e nel lavoro. Ormai non esiste più il "compito semplice" e la crisi economica ha ulteriormente aumentato il numero e la complessità delle nostre attività.

[Trello](http://trello.com/) è uno strumento flessibile e funzionale che ci può aiutare a gestire le nostre attività.

Non sarà possibile descriverne tutte le funzionalità in un singolo articolo, quindi partiamo dai presupposti che dovrebbero avvicinarci a questa applicazione e vediamo assieme le sue funzionalità di base.

## Disponibile ovunque

Quando scegliamo un metodo di organizzazione deve poter 
essere sempre disponibile nel contesto in cui lo stiamo utilizzando, quindi se siamo a lavoro dobbiamo sempre poterlo tenere sott'occhio, sia che stiamo parlando di un'applicazione o di un semplice foglio di carta.

Se abbiamo la possibilità di avere una connessione internet, Trello è disponibile per:

 - [Pc (via web senza dover installare niente)](https://trello.com/)
 - [IPhone](https://itunes.apple.com/it/app/trello-organize-anything/id461504587?mt=8)
 - [Android](https://play.google.com/store/apps/details?id=com.trello&hl=it)

## Le origini e il suo funzionamento di base

Trello nasce da [Scrum](http://it.wikipedia.org/wiki/Scrum_(informatica)) e dallo sviluppo di progetti complessi, ma la sua flessibilità di base permette di adattarsi bene a qualsiasi cosa vogliamo organizzare.

### Guardiamo la Board di Trello

Come si può facilmente comprendere tutto il programma si basa sul concetto di Card, cioè quello che dobbiamo fare (in Scrum, la card non è altro che un post-it fissato su una lavagna).

 - In **orizzontale** si sviluppa il nostro piano di azione, che potrebbe essere un semplice *Da fare, In corso, Fatto* a workflow molto più lunghi e precisi, come potremmo vedere in uno dei prossimi articoli.
 - In **verticale** il protagonista è l'importanza, la card più in alto deve essere portata a compimento prima delle successive. 

![Board Trello](/images/trello_sample.png)

### Com'è composta una Card?

Dentro ogni singola Card si possono impostare varie opzioni aggiuntive:

- una sezione dove mettere i propri appunti (vedi *Description*)
- una o più checklist delle azioni che dobbiamo fare (vedi *Obiettivo 1*)
- chi lo deve fare (vedi *Members*)
- una sezione commenti in cui possiamo parlare con tutte le persone coinvolte (vedi in basso *Activity*)
- una data di scadenza (vedi *Due Date*)
- allegare file (vedi *Attachment*)

![Card Trello](/images/trello_card_sample.png)

## E' realmente gratuita?

Trello ha due profili uno gratuito ed uno a pagamento.
Il team di trello garantisce che tutte le funzionalità attualmente gratuite rimarranno gratuite per sempre, quindi se il programma fa già quello che desideriamo possiamo evitare di preoccuparci.

Le funzionalità future, se saranno rivolte ad aziende, probabilmente rientreranno nel profilo a pagamento.

## Non finisce qui

Ci sono molte caratteristiche che vale la pena tenere presente quando ci si avvicina a Trello.

Alcune sono:

 - La possibilità di organizzare gruppi di lavoro (sempre nella versione gratuita)
 - La possibilità di sincronizzarsi con il nostro calendario (es. Google Calendar)
 - La possibilità di personalizzare il nostro workflow lavorativo (a volte determinati compiti devono essere fatti in un certo modo e in una certa sequenza)
 - La possibilità di inserire nuove card via email.

## Il limite siamo noi

Se vogliamo organizzarci dobbiamo adottare un metodo e una volta adottato **dobbiamo usarlo**. Se non abbiamo questa intenzione non saremo mai organizzati indipendentemente dal metodo e dall'applicazione che vorremmo usare.

Potremmo però riflettere sui benifici che potremmo avere essendo organizzati, come per esempio:

 - giocare di anticipo valutando tutto quello che dobbiamo fare, non solo quello che al momento ci ricordiamo o ci è appena stato ricordato, quindi ridurre lo stress
 - valutare le cose più importanti per noi, oltre a quelle urgenti
 - essere più consapevoli e a volte anche abbandonare quello che non è indispensabile
 
 Tutti abbiamo compiti più o meno spiacevoli da fare, ma avere un piano d'azione è diverso che essere travolti dagli eventi. 

 *...e voi che metodo usate per organizzare le vostre attività?*